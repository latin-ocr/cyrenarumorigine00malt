-17—

cum anno 258 Cyrenas versaremus) ibique frueretur amore Apa-
mae morte Magae viduatae, Berenice interfecerat, Ptolemaei
Euergetis sponsa. Causarum, quibus nititur Studniczka, infirmi-
tatem verbosius illustrare Vahleni’) acutis argumentationibus
supersedemus, neque difficile est perspicere quam infirmis funda-
mentis istae superstruantur turres. Ut enim omittam optime
in se cohaerere verba Callimachi, ista eam ob rem perversa
videtur esse ratio, quia exordium sumit a coniecturis extrinsecus
depromptis; quas coniecturas, quae per se carent certioribus
argumentis, cum inculcant poetae verbis, non solum poetae sen·
tentias satis intellexisse opinantur, sed etiam bene divinasse
arcanas quasdam poetae rationes, quas cautius ille occultarit.
Contra ab ipsius poetae verbis videtur esse capiendum initium,
quibus eum non ita opinamur abuti, ut, quae sentiat, obtegat.
Neque aliud quicquam dicit nisi quod in Africa ad Myrtussam
pugnaverit Cyrena. Unum fortasse concedamus Studniczkae,
quosdam, qui poetae ipsius temporibus accuratius legebant eius

 

¹) Post Magae mortem (a. 258: cf. B. Niese Gesch. d. gricch. u. maced.
Staaten II 142 sq.) necemque Demetrii Pulchri (eodem anno) Ptolomaeus,
qui Mag-ae iussu sponsam habebat Berenicam, Cyrenensium designatus
erat rex, qui matrimonio facto accepturus erat urbis imperium. Quod im-
perium nescimus quibus causis dilatum sit usque ad annum 247, quo anno
Euergetis patre Philadelpho mortuo ‚novo auctus hymenaco‘ arma tulit
contra Seleucum II (Vahlen, Sitzungsber. d. Berl. Akad. 1888, p. 13⁸0 sqq.).
Iam exstant in altero Callimachi hymno gravissima quaedam verba, quae
Gerckium (Rhein. Mus. 1889, 253) deceperunt magnosque moverunt Vahleno
scrupulos (Sitzungsber. d. Berl. Akad. 1896, p. 3152:

καὶ ὤμοσε τείχεα δώσειν ἡμετέροις βασιλεῖ-σιν

(67 sq.), quae me quidem iudice ad priorum Cyrenarum regum tempora
omnino referri non possunt, quod docet numerus pluralis ἡμετέροις percontarer.-
nam primo tantum regi donavit urbis muros Apollo. ltaque videntur re-
ferenda esse illa verba ad ipsius poetae aetatem, qui, ipse Alexandriae
habitans, tecte monet de Aegyptiorum regibus tum temporis regnum obti-
nentibus (,unserer Dynastie‘). Quae si vera sunt, Callimachi hymnum post
annum 258 natum esse elucet, ante tamen 247, quia futurum δώσειν de
accepto iam imperio nullo modo potest intellegi. Etiam Wilamowitzius‚
praeceptor meus, breviter annotat Nachr. d. Gotting. Ges. 1893, 744 sq. sese
hunc hymnum inter annos 257 et 250 compositum esse iudicare. In tertio
hymno tale quid temporis indicium inveniri posse non videtur. Simplicior
tamen huius hymni forma, qui in asserendis conficitur Dianae fatis, in
antiquiorem poeseos Callimacheae condicionem nos videtur revocare.

²) Sitzungsber. d. Berl. Akad. 1896, 821 sqq.

M. ‘2

