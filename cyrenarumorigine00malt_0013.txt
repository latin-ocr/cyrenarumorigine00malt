-γ-

splendida Mythologi II dissertatione, quamquam minus circa
singula haerebat, attamen in universum suo iure monuisse, ut
cautionem adhiberemus, ubicumque huius gentis nomen nobis
incideret. Non quo Buttmannum secuti omnino eruendam esse
illam gentem ex historia atque veritate censeamus, attamen
pedetemptim unumquodque huius populi testimonium statera
examinandum esse videtur.

Ipsa igitur Thera quia monet, ne aut deae Cyrenae aut
Minyis Theraeis nimiam habeamus fidem, atque cum eandem
undique moveant suspicionem ipsae veterum de rebus Cyrenen-
sibus fabulae, saxum non sarrit, qui de integro totam, quae
exstat, materiem percensere atque illustrare studeat. Sit tamen
a nympha principium.

Caput Ι.

Ι. Primus Cyrenae nymphae continuam nobis praebet narra-
tionem Pindarus (Pyth. IX), quam tamen non primus invenit,
sed Eoeam quandam, cuius adhuc exstat initium ¹), secutus ea
tantum abstersit, quae in antiquiore illo carmine cum Apollinis
divino numine minus ei concinere videbantur. Ipse tamen
Pindarus, ut brevi complectar illius narrationem, haec fere
tradit:

Apollo quondam virtute puellae, quam fortissime cum leone
pugnantem in monte Pelio vidit, inflammatus summo ardore
nuptiis secum coniungere cupivit. Itaque Chirone, qui omnium,
quae futura sunt, sibi conscius est, ex antro evocato liceatne
amore eam complecti quaerit. ,Sed tu, qui ex eorum es numero‘,
respondet Chiro, ,quos nihil fugit omnium, quae sane mortales
scire vetantur, eur tibi tuo arcessitu ego vates venio? Attamen
tibi dicto audientem ut me invenias: huic puellae venisti
maritus in Libyamque eam portabis, ubi filium tibi pariet

Ζῆνα καὶ ἁγνὸν Ἀπόλλωνα, ἀνδράσι χάρμα
φίλοις ἄγχιστον, Ὀπιίονα μήλων,
Ἀγρέα καὶ Νόμιον, τοῖς δ”Λρισταῒον nal-effi).

Conferentibus Eoeae et Pindari versus

 

 

¹) ἢ οἵη Φθίῃ Χαρίτων ἄπο κάλλος ἔχουσα Πηνειοῦ παρ’ ὕδωρ καλὴ vasen&
Κυρήνη. Schol. ad Pind. Pyth. IX 6. cf. Rzach Hes. carm. 190⁶.) fr. 128 (149).
⁹) de hisee versibus quomodo sint intellegendi cs. p. 12³.

