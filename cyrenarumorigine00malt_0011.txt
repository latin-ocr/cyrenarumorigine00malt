Cum in admirabili de ‚Orchomeno Minyisque‘ libro Odo-
fredus Miillerus primus dilucida illa, quam in eo suspicimus,
viri vere historici divinatione etiam de Cyrenarum urbis incola-
rumque incunabulis verba fecisset, eidem urbi Libycae contigit,
ut iterum celebraretur sagacibus Francisci Studniczkae studiis¹)‚
qui vir doctissimus totam rem denuo tractavit atque de omnibus
fere urbis nascentis fortunis uberius disseruit.

Atque hic quidem totius disputationis sumit initium a
splendida quadam coniectura, qua antiquius quoddam monu-
mentum, parum antea intellectum, Cyrenensium nomini nostrae-
que reddidit scientiae. Olympiae enim, quo inde ex antiquis
temporibus, ut festos dies agerent celeberrimo omnium civita-
tum conventu, etiam remotiorum regionum confluebant incolae
Graeci, thesauros exstruere solebant, qui, ut iam extrinsecus
spectantibus uniuscuiusque civitatis quasi notam praeberent,
ornabantur ornamentis, quae ad maiorem sive urbis sive numinis
tutelaris gloriam pertinebant. Neque defuisse in eo numero
Cyrenensium civitatem probavit Studniczka, qui collectis lapi-
dum calcariorum reliquiis optimo iure coniecit, urbis patronam
cum leone dimicantem in Cyrenensium thesauro fuisse effic-
tam2). Hanc argumentationem, cui nihil videtur addi, nihil
adimi posse, principali hoc loco praedicare atque laudare satis
habemus.

Attamen non simplicem nympham hanc esse putandam iu-
dicavit Studniczka‚ sed magnam Graecorum antiquissimam deam
illic apparere sibi persuasit. Hanc antiquitus Minyas veneratos

¹) ‚Kyrene. Eine altgriechische Gottins Lips. 1890. In Roscheri
L. M. ε. v. ‚Kyrene‘.

²) Kyrene p. 28 sqq.

