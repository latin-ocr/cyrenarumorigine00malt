 

 

,15-

Attamen ipsum Callimachum fortasse ratione et consulto
incertum reliquisse, quae fuerit Cyrenae illa laus, cum in cele-
berrimo illo heroum Thessalorum quasi comitio cum aliis Dianae
sodalibus eam induceret convenientem, evinci posse sperarim
interpretandis illis versibus, quibus iterum uberius idem poeta
de nymphae laudibus certiores nos fecit.

Agitur de hisce versibus (II 85—96):

85. ἦ ῥ’ ἐχάρη μέγα Φοῖβος, ὅτε ζωσιῆρες Ἐνυοῦς

ἇνέρες ὠρχήσαντο μετὰ ξανθῆισι Λιβιὲσσαις,
87. τέθμιαι εὖτέ σφιν Καρνειάδες ἤλυθον ὦραι.
οἳ ὁόὔπω πηγῆισι Κόρης ἐδύναντο πελάσσαι
89. Δωριέες, πυκινὴν δὲ νάπαις ’Ἁζιὶιν ἔναιον.
τοὺς μὲν ἄναξ ἴδεν αὗιός, ὲῆι δ’ἐπεὸεἰξαιο νιῖμφηι

91. στὰς ἐπὶ ΛΙυρτοιῖσσης κεραιώδεος, ἧχι λέοντα

ιῩψηὶς κατέπεφνε βοῶν σίνιν Εὐρυπύλοιο.

93. οὗ κείνου χορὸν εἶδε θειότερον ἄλλον Ἀπόλλων,

οὐδὲ πόλει τόσ“ ἔνειμεν. ὖᾳὲλσιμα, τόσσα Κυρήνηι

95. μνωόμενος προτέρης ἁρπακτύος · σι’-δέ μὲν αὐτοί

Βαττιάδαι Φοίβοιο πλέον θεὸν ἄλλον ἔτεισαν.

Manifestum est vs. 85 sqq. adumbrari a poeta speciem et
formam dierum festorum, quos Apollini Carneo agebant Dorienses,
nondum facti Cyrenenses, sed etiamtum Azili habitantes (cf.
Herod. IV 157), priusquam appropinquarent πηγῆισι Κόρης. Hosce,
cum Azili choros ducerent, conspexit Apollo una cum Cyrena,
stantes ἐπὶ Μυριούσσης, quo loco leonem vicerat Hypseis‚ qui
ibi Eurypyli Libyae regis boves vastaverat.

Obstupescimus. Quo tandem, quaerimus e novo hoc teste.
loco? Nonne Pindaro auctore pro certo habemus in Thessalia
illam pugnasse commissaque denium pugna raptam esse in
Libyam? Concedam fuisse raptam, respondet Cyrenensis, attamen
de ipso pugnae loco confidatis conscio mihi de rebus antea ipsa
in patria gestis meque sequamini testem, qui prope ipsam natus
sim Myrtussam, quam celebravit olim iubis meae nympha
tutelaris.

„At quantas hic delabitur ineptias poeta celeberrimus,
quippe qui pugnantem faciat virginem in Libya, postquam paulo
ante a deo gravida est facta“: sic unius rationis patroni. Qui-
cumque tamen tali modo iudicat, non satis sese perspexisse
demonstrat rationem, qua hoc in hymno res solet depingere

